942

941 DE VITA S.
'DI. — LIB. ll.
Audiet et summi vocem Pastoris Amandus.
Euge, serve bone, aeternis lmtare tropaeis;
Et mihi qui quondam fueras in pauca iidelis,
Multa super statuam te, ad gaudia nostra periutra.
Tunc tibi caro populo Rex talia dicet;
Grex benedicta, veni, regnum jam sume paratum,
Quaesitum sacris meritis ab origine mundi.
Gallia tanta tui sumes tunc munera Regis,
Actus magniﬁci si nunc imiteris Amaudi;
Qui docuit quodcunque suo complevit et actu,
Qui jugiter sacrum servans pietatis amorem,
Et qua plenus erat vultum bonitate screnans,
Visu prodebat, quae pectoris arca teneret.
Sobrius et sensu, renitebat pectore castus,
Largaque pauperibus praebebat dona benignus :
Hine atque hinc medium dum se conformat ad omnes
Divitibus dives, pauper sociatur egenis;
Qui vigil et vigilans orandi deditus omni
Tempore, parcus erat sermone, animoque suavis.
4. Qui Sanctus'hominum dissolvens rite catenas,
Si pueros aliquos captivos forte videret,
Aut mare transvectos venales cernere quiret,
Mox pretio cupidus redimebat mercifer amplo,
Vinctorum duras rumpens miserando catenas.
Nec tamen hic studio cceptoque labore carebat;
Sed quorum vinclis solvebat corpora, cunctis
Internas cordis tenebras radiando fugabat,
Pellebatque omnes sacro baptismate sordes.
Ac vasis nitidis sanctum infundendo liquorem,
Dulcia rorigeris indebat mella canistris,
Perfundens natos doctrinas fonte novellos;
Hosque per Ecclesias linquebat Sanctus amicas,
Libertate tamen permissa more salubri;
Ex quibus eximias plures tenuere cathedras
Pontiﬁces, sanctoque viros actu, ore venustos,
Abbatesque almos audivimus auribus auctos.
Talia dona omnem spargebat Sanctus in orbem.
Ο memorande Pater, qua te nunc laude celebrem
Nescio, tantarum mirans insignia rerum.
Largiris pretium, captorum vincula solvis,
Ad caelumque hac arte facis conscendere numos;
Et pretium et captos pretio super astra reponis.
Et vacuas saccum, dum comples munere coelum,
Et quia mercator fueras, talem esse decebat.
Nam tibi dona viri si mittunt religiosi,
Non majora paras servandis claustra crumenis;
Nec te, sancte Pater, solum servire supernis
Obsequiis satis est, gentesque hinc inde vocatas
Collegisse, sacro vivoque et fonte novasse;
Nec speciosa tuum jam Francia complet amorem,
Angusta et tibi terrarum venatio facta est.
α 1d est Cantatores : sic Ausonius in Professoribus
Burdegalensibus carm. 16, ad Nepotianum :
Te fabulantem non Ulysses linqueret,
Liquit canentes qui melodas Virgines,
id est, Sirenes cantatrices. Ita Sidonius 1. 1x, epist.
15 : Melodis insonare pulsibus. Prudentius hymno 9.
Cathemerinon :
