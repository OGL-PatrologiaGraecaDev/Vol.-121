
85 LIBER DE NATIVITATE CHRISTI. 86
CAPUT III.
Per vulvam exisse Christum probat auctor. — Par-
tes corporis minime turpes. Qui partes corporis de-
turpantur. — Spiritus sanctus beatam Virginem ab
omni contagio sanctiﬁcavit. — Partes quaedam cor-
poris quare inhoneste.
Dicis turpe fuisse Dei Filio per vulvam proces-
sisse. Turpe hoc aut de natura aut de peccato. Sed
per naturam nihil turpe; testatur enim Geneseos
lectio quod omnis creatura bona. Quod bonum, et
honestum est; quodque honestum est, non turpe.
Igitur omnis creatura secundum quod creata est,
nequaquam turpis. Igitur et mulieris vulva non tur-
pis, sed honesta; siquidem partes omnes creaturas
honestae. Non ergo nascituro Christo semita vulvae Β
declinanda, velut turpe aliquod, imo suscipienda tan-
quam nativitatis ministra. Quomodo namque matri-
cem, qua conceptus formaretur, non contempsit, ita
nec vulvam, qua formatus exciperetur, repudiavit.
Porro tu sensus corporis interrogans, aestimas eas
uteri partes indecoras. Noli sensibus fallentibus, id
est corporeis, de rerum veritate assentiri, mentis
judicium disquire, et deprehendes fore pulchra qua:
videntur turpia. Nulla denique creaturas pars, aut
membrum, ni pulchrum est : redditur autem inde-
cens, cum inordinatus et illicitus eum motus detur-
paverit. Etenim ante praevaricationem Adam et Eva
non erubescebant, utpote motum inorditatum suis
in membris nullum sentientes; ast ubi praevaricati
sunt, erubescere coeperunt. Non quidem propterea
membra, quae nunc peccati culpa pudenda vocamus;
siquidem et priusquam deliquerint, super eis non
confundebantur. Ubi vero inhonestus accessit motus
genitalibus ante pudicis, sed de peccato jam non pu-
dicis, secuta confusio est non propter turpitudinem
honestarum corporis partium, sed propter turpes ir-
rationabilis motus passionis. In quo autem per san-
cti Spiritus ignem. vel in hoc corpore caduco, vel in
futura vita jam per resurrectionem incorruptibili,
fuerit iste passibilis motus ad natura: dignissimam
redactus musicam, infirmitate depulsa, nihil habeo
bunt membra natura: quod sit confusionis, quod tur-
pitudinis, quod inhonesti.
Interea vero lex quae est in membris nostris do-
nec repugnat legi mentis, et captivat nos in legem
peccati, et erubescimus et confundimur. Sed non
propter hanc legem peccati dominantem in membris
nostris opus fuit Salvatori declinare viam nativitatis
lege constitutam? quandoquidem Spiritus sanctus,
qui Virginis uterum, quo Dei Filius incarnaretur, ab
omni contagio sanctiﬁcavit, ipse quoque et vulvam
qua nasceretur purgavit. Nisi forte credibile videa-
tur, quod eum locum divino conceptu reddiderit di-
gnum,qui magis libidinis aestus succenditur, et quem
minoris flammae temperamentum pertentat. mundare
nequiverit. Quod enim mulieribus in umbilico, cui
motrix subjacet, libido dominetur, verbis Scripturse
sanctae didicimus. Tibi auteman propter legem pec-
