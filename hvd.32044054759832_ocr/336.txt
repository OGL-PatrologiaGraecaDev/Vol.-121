662

ﬁh‘l DE VI'I‘A ET MIHACULIS S GOARIS.
De Heriwino comite ﬂagello divino commonita.
13. Comes quidam nomine Heriwinus, cum per
locum transiens declinasset, et licet a suis ut oraret
admonitus pro festinantia itineris distulisset, non
longe profectus de equo cecidit, gravissimoque lapsu
contritus ad ecclesiam suorum manibus reportatur :
ibi brevi decumbens, apud memoriam venerandam
sanitatis est beneﬁcium assecutus.
De Euﬁmia abbatissa similiter emendata.
t-i. Eodem modo abbatissa nobilis ex urbe me-
diomatricorum Eutimia, cum iter agens illuc deve-
nisset, et nec oratum. ut omnes consueverant de-
scendisset, paulo post de equo cecidit, et etfracto
crure quae sponte noluerat ad ecclesiam portatur
invita, et sanitatem, quam suo perdiderat, merito
beati viri recepit.
De imperatore Carolo ob dissimulationem periclitata.
15. Neque dissimilis meritorum ejus potentia in
puniendis, monendisque etiam regibus exstitit. Nam
Carolus, excellentissima: memoriae imperator Au-
gustus, a palatio suo quod in prreripiis Rheni ilu-
minis ab ipso constructum Ingilinheim dicitur quo-
dam tempore navigabat, in castellum quod situm est
super conﬂuentem Mosellae et Rheni descendere,
ibique disponens nocte manere, sequentibus eum in
singulis navibus filiis Carolo atque Pippino. Cumque
ad monasterium confessoris sancti imperator navi-
gio pervenisset, obvius illi factus abbas Asuerus
rogat uti ad beatum Goarem exire et in cella ejus
charitatem (ut verbo usitato loquar) facere debeat.
Negat suam praesentiam imperator, et post se con-
versus manu cognomini tilio annuit, ut navim ad
ecclesiam oraturus egrediatur, ipse proposito tendit
itinere. Egresso ad terram Augusti tilio, alter ejus
tilins Pippinus qui post fratrem navi veniebat, pu-
tans patris esse navim quam littori videret appulsam,
egressus et ipse est, fratrique nesciens in ecclesia
sociatus. Ibi quod inter eos graves aliquandiu
simultates et inimicitiae fuerant, inspirante superna
clementia et opitulante confessoris sanctissimi me-
rito, in fraternam concordiam et foedus amicitiae
coierunt. Cibo deinde potuque sumpto, alacres et
laeti ad locum supra nominatum quem cum patre
petere coeperant, omnibus suis incolumibus perve-
nerunt. Imperator vero qui ﬁliis egressis solus cum
suis in navi remanserat, cum ad praedictum locum
tendere vellet, coorta repente densissima nube et
nebulis tenebrosissimis subsecutis, ita in ﬂumine
deerravit, ut neque ipse, neque comitum quispiam,
sed neque navis gubernator quo tenderent quove
navim agerent ullatenus scire, vel videre valerent.
Sic per reliquum quod supererat diei in pelago fati-
gati, vix postquam suam culpam imperator agno-
scere et beato Goari supplicare coepit, multa jam
die et ingruente nocte in continentem egressi sunt,
tribus tamen aut paulo amplius a loco in quem pro-
posuerant egredi millibus, ubi et ea manere nocte
non sine rerum necessariarum inopia compulsus est
