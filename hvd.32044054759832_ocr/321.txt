
631 WANDALBERTI PRUMIENSIS MONACHI 632
Humentem volvit breviori tramite Phoebum,
Quatuor extendit retrahens quam brachia ﬂam-
[mis
Scorpius ardentem, juxta Erigonemque relinquit.
Hunc mensem plenis supplex vindemia labris,
Omnibus atque arvis mitis quae pampinus or-
[nat,
Undique conductis fervent vineta Colonis :
lli ferro mites caedunt dc palmite fructus,
Congestos humeris hi gaudent ferre racemos,
Longius hi ductis exportant vitea plaustris
Munera, at hi validis prmlum torquere lacertis
Instant, ac dulci distendunt robora musto.
Hi quoque vel veteres instaurant undique cupas,
Sufﬁciuntve novas solido de robore, cunctum
Provida quis anni claudant cellaria vinum.
Idem amor ascendit cunctos, eademque per om-
[nes
lt cura, et requiem fessis vis ipsa referre
Nox valet, exercetque omnes labor unus habendi.
Tunc etiam lento mustum congesta vapore
Flamma coquit, spumasque undanti effundit aheno,
Claraque praedulcem servant sic vina saporem,
Jejunis demum facilem praebentque medelam.
Tunc quoque contritum mola vertente sinapi
Prodest uvarum primo miscere liquori,
Hinc epulas grati relevent ut deinde sapores.
Hoc et mense sues lucis inducere tempus,
Maturo hibernam frangant ut tempore glandem.
DE NOVEMBHI.
Undecimus magno nuncvolvitur orbe November,
Anno quem nonum antiquo dixere parentes,
Ex numero atque imbri primum nomenque retentans.
Scorpius huic denis pariter micat atque novenis
Stellis, sed flammae nunc Libram quatuor implent,
Astrorum cultrix Chelas quas repperit tetas,
Ter quinoque ardet nunc tantum Scorpius igne.
Hoc mense autumnus hiemi decedere durae
Incipit, et gelidis conflantur frigora ventis,
Aere sed dubio diversam terra figuram
Concipit, in pluvias zephyro nunc flante soluta,
Nunc borea in rigidam speciem concreta furente.
Hinc cum forte datis licet exercere sub auris
Terram, proscissis committere semina campis
Prodest, autumno superant quae forte peracto,
Porcorumque greges silvis consuescere foetis,
Dum pinguem vento tribuit quassante ruinam
Quercus, et effusa sternuntur nemora glande.
Tunc et apro silvis cura est quam maxima duros
Quaerere, et ex luco canibus producere nigro,
Dum validos crebris prmdurant ictibus armos,
INCIPIT HOROLOGIUM
PER DUODECIM MENSIUM PUNCTOS.
Quos cursu solis jungunt sua tempora menses,
Carmine nunc, lector, paucis, adverte docebo.
Hos menses pariter solis rotat orbita punctis:
