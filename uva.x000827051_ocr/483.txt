
943 MILONIS MONACHI S. AMANDI flii
Se praesente, fera non passus fauce vorari,
Discipulum pelagique undis submergier atris,
Corripit arma, capit pharetram, jactatque sagittam
Salviticam puero, Satanae sed rite superbo
Vulniticam, victor vi vincens verbere verbi :
'Fili qui traheris, dic hosti, dixit Amandus;
Filius ipse Dei est vivi Christus cruciﬁxus.
Quem sonitum summo extimuit horrore pavescens
Hostis iners, nec stare loco prtesompsit in illo;
Sed vagus in vacuas fugiens evanuit auras.
Et przeda incolumis, pulso procul hoste, remansit.
Belliger insignis sic Sanctus in orbe triumphat.
7. Hostis iners, maledicte, ferox, crudelis, inique,
Cujus nunc nomen solita feritate rebellans
Despicis, is quondam tulerat tibi, saeve tyranne,
Imperium mundi, quod captum fraude tenebas.
Nec locus est coelo, tibimet quoque terra negatur;
Tartara sola patent, intranti limina aperta
Quae fuerant, nunc clausa manent exire volenti.
Quo tu tlammivomi sine fine ardore camini
Horrore in piceo vinclis religatus acerbis
Urcris, va: vzeque gemens plorando sonabis.
Et si nunc aliquos deceptor callidus auges,
Consociasque ferte torrendos ignibus ollae,
Quot crescis lucris, tantas sibi crescere poenas
Scito, tibi plus noxie, ter maledicte voratur.
Ille locus tibi condignus, sunt praemia digna haec.
Haec sibi regna parant, qui non tibi fortiter obstant.
Et quanquam jugibus tecum contendere bellis
Debitor existat, qui coelum scandere curat;
Ne tamen hoc nostro inlaudatus carmine abires,
Condignas tibimet prompsi carbone camoenas.
Et merito : quia carbo manes per saecla perustus.
Effuge, regna parata petens ab origine mundi.
Hactenus ergo, Pater, communi ingessimus hosti
Probra, alapas, risus, iras, maledicta, cachinnos,
Ac sputa, non versus dedimus. Nunc quaesumus om-
Ut quondam pueri protector, ubique tuorum lues,
Servorum sic sis semper salvatio salvans.
Pastor noster, ades, grex devotissimus iste est,
Protege, fer curam, custodi, dilige, serva
Nos de dente lupi, prisci de fauce chelydri;
Et, quia te fretum Domini virtute nequivit
Vincere, terrere, prosternere, habere, vorare;
Eripe, Pastor, oves, quas in praesepe verendo
Pascis ab insidiis, qui caulas circuit istas,
Ne quondam per te victor vincaris ab illo
In nobis, si nos imbelles devoret hostis.
8. Navigio quondam medium sulcando per tequor
lbas, ο benedicte Pater, divina monendo
Verba dabas nautis, et semina sancta serebas
Per mare fluctivagum, neque tunc operando vacabas :
Esse imitanda tui credens exempla Magistri,
Qui quondam residens turbas de puppe docebat.
Talibus intento gestis, velut acta loquuntur.
⁸ Proreta anteriori navis parti praeest.
